18'

homerica: adde quod peregrinus ab hospite postulabat, ut ex·

ciperetur: quibus de locis supra iam dictum est. Ex iis autem
quae exposuimus apparere videtur, ius hospitii fuisse idque dili·
gentissime observatum esse.

Hospitum vero iuri simillimum erat ius supplicum et men-
dicorum. Supplices enim ab omnibus excipiebantur etiamsi
summa scelera commiserant. sed ut exempla afferamus, quis
est quin sciat, Theoclymenum a Telemacho hene exceptum esse,
quamvis virum necasset. Of. ο 280 sqq

οὐ μὲν δή σ’ ἐθέλοντά γ’ ἀπώσω νηὸς ἐίσης,
ἀλλ’ ἕπεο αὐτὰρ κεῖθι φιλήσεαι, οἷοί κ’ ἔχωμεν.

Deinceps quis est cui non in mentem veniat suavissimus illc
Odysseae locus, ubi Ulixes Nausicaam precibus adit et virgo illa
quamvis omnibus suis ancillis fugientibus bene peregrinum ex-
cipit cf. ζ 127 sqq. Maxime autem Nausicaae verba respicienda
sunt, quae ancillis ζ 206 sq dicit

ἀλλ’ ὅδε τις δύστηνος ἀλώμενος ἐνθάδ’ ἱκάνει,
τὸν νῦν ypsi κομέειν· πρὸς γὰρ Διός εἰσιν ἅπαντες
ξεῖνοί τε πτωχοί τε, δόσις δ’ ὀλίγη τε φίλη τε.

Aliud afferamus exemplum. Iris enim a Iove missa Priamo
promittit, fore ut Achilles supplici haud dubie parcat. Of. Ω 158

ἀλλά μάλ’ ἐνδυκέως ἱκέτεω πεφιδήσεται ἀνδρός.

Fortasse hic commemorare licet, Ulixem quoque Phemio
supplici pepercisse cf. χ 330 sqq. Neque omittamus Lycaonem
iura supplicis ab Achille petere, quippe qui aliquando eius
hospitio usus sit cf. Φ 75 sq

ἀντί τοί εἰμ’ ἱκέταο, διοτρεφές, αἰδοίοιο.
culp γὰρ σοὶ πρώτῳ πασάμην κτλ.

De Chryse autem, qui ad Agamemnonem supplex venerat,
infra dicendi locus erit, cum de sacerdotum condicione agamus.
Apparet igitur supplicem iure suo defendi: quod quidem ius
supplicis maxime bello comitur ideoque alio loco tractandum
erit. Necnon mendici iure gentium utebantur. Qui quidem

 

